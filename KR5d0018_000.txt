# -*- mode: mandoku-view -*-
#+TITLE: 周易參同契考異
#+DATE: 2015-08-29 00:59:22
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶¶¶¶
<md:KR5d0018_HFL_000-001a>¶<pb:KR5d0018_WYG_000-1a>
欽定四庫全書　　　　　子部十四
　周易參同契考異　　　　道家𩔖
　　提要
　　　　(臣/)等謹案周易參同契考異一¶卷宋朱子撰
　　　　考陳振孫書録觧題稱朱子以參同契詞韻
　　　　皆古奥雅難通讀者淺聞妄輙更改比他書
　　　　尤多舛誤因合諸本更相讐正朱子自䟦亦
　　　　稱凡諸同異悉存之以備考訂故以考異為
<pb:KR5d0018_WYG_000-1b>
　　　　名今按書中注明同異者惟天下然後治之
　　　　治字云或作理威光鼎乃熺之熺字云本作
　　　　僖參證他本者不過二處又如修字疑作循
　　　　六五疑作廿六鉛字疑作飴與字疑作為之
　　　　𩔖朱子所自校者亦祗六七處其餘每節之
　　　　下隨文詮釋實皆箋註之體不盡訂正文字
　　　　乃以考異為名未喻其㫖䟦末自署空同道
　　　　士鄒訢葢以鄒本邾國其後去邑而為朱故
<pb:KR5d0018_WYG_000-2a>
　　　　以寓姓禮記鄭氏註謂訢當作熹又集韻熹
　　　　虚其切訢亦虚其切故以寓名殆以䆒心丹
　　　　訣非儒者之本務故託諸廋詞歟考朱子語
　　　　録論參同契諸條頗為詳盡年譜亦載有慶
　　　　元三年蔡元定将編管道州與朱子㑹宿寒
　　　　泉精舍夜論參同契一事文集又有答蔡季
　　　　通書曰參同契更無縫隙亦無心思量但望
　　　　他日為劉安之雞犬耳云云葢遭逢世難不
<pb:KR5d0018_WYG_000-2b>
　　　　得已而託諸神仙殆與韓愈謫潮州時邀大
　　　　顛同游之意相𩔖故黄瑞節附録¶謂其師弟
　　　　子有脱屣世外之意深得其情黄震日抄乃
　　　　曰參同契者上虞人魏伯陽作其説出於神
　　　　仙不足憑近世蔡季通學博而不免於⬤嘗
　　　　留意此書而晦菴與之游因為校正其書頗
　　　　行於世而求其義則絶無之云云其持論固
　　　　正然未喻有託而逃之意也乾隆四十六年
<pb:KR5d0018_WYG_000-3a>
　　　　九月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　　總　校　官(臣/)陸　費　墀
